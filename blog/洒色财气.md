---
slug: 洒色财气
title: 洒色财气
authors: shaun
tags: [文字]
date: 2024-4-25 18:53:36
---
***

天下第一奇书《金瓶梅》序词，读后感受非凡，遂记录之，与君共品。

<!-- truncate -->
## 洒

酒损精神破丧家，语言无状闹喧哗。

疏亲慢友多由你，背义忘恩亦是他。

切须戒，饮流霞。若能依此实无差。

失却万事皆因此，今后逢宾只待茶。

## 色

休爱绿鬓美朱颜，少贪红粉翠花钿。

损身害命多娇态，倾国倾城色更鲜。

莫恋此，养丹田。人能寡欲寿长年。

从今罢却闲风月，纸帐梅花独自眠。

## 财

钱帛金珠笼内收，若非公道少贪求。

亲朋道义因财失，父子怀情为利休。

急缩手，且抽头。免使身心昼夜愁。

儿孙自有儿孙福，莫与儿孙作远忧。

## 气

莫使强梁逞技能，挥拳捰袖弄精神。

一时怒发无明穴，到后忧煎祸及身。

莫太过，免灾迍，劝君凡事放宽情。

合撒手时须撒手，得饶人处且饶人。
